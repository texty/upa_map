<p><strong>Житомирський обласний провід</strong></p>
<p><strong>Провідники:</strong><span style="font-weight: 400;"> Іван Луцюк - "Рудящий" (11&mdash;25.07.1941) Василь Щербак - "Хома" (25.07&mdash;11.1941), Роман Марчак-"Моргун" (11.1941-3(4).02.1942), Сергій Отченаш-"Сатанчук", в. о. (02 &mdash;літо 1942), Микола Васильович [прізвище невідоме] - "Бульба" (літо 1942 &mdash; 30.10.1943) Василь Куліш-"Орлюк" (30.10.1943 &mdash; 2.01.1944)</span></p>
<p><span style="font-weight: 400;">Завдяки сусідству з Рівненщиною в Житомирську область влив ОУН (як бандерівців, так і мельниківців) поширився в перші тижні німецько-радянської війни. Житомир був важливим пунктом у маршруті Північної похідної групи (провідник &mdash; Микола Климишин‑&laquo;Непоборний&raquo;), оскільки за ним лежав шлях до Києва. Уже в липні 1941 р. тут діяла обласна управа, головувати якою став бандерівець Іван Луцюк. Паралельно існував обласний провід ОУН(б) під керівництвом Миколи Шевчука.</span></p>
<p><span style="font-weight: 400;">Після Акта відновлення Української держави у Львові 30 червня 1941 р. нацисти почали арешти бандерівців і поза межами Західної України. У кінці липня заарештували І. Луцюка. Організацією переходу в антинімецьке підпілля влітку&mdash;восени 1941 р. займався обласний провідник Василь Хома‑&laquo;Щербак&raquo;, але в листопаді його затримало і стратило СД. Його заступив Роман Марчак‑&laquo;Моргун&raquo;, але 3(4) лютого 1942 р. загинув на розі вул. Хлібної та Гоголя в Житомирі під час спроби втечі від агентів СД.</span></p>
<img src="img/zhytomyr1.jpg">
<p class="c1"><span class="photo-descr">Василь Хома - "Щербак" — провідник Житомирської обл (липень — листопад 1941).</span></p>
<p><span style="font-weight: 400;">Більшого розмаху репресії набули навесні 1942 р. командувач Поліції безпеки і СД Житомира доповідав у Київ, що віддав наказ про затримання 356 активістів ОУН(бандерівців), але необхідно затримати ще 2000. Проте, як повідомляла німецька 197-а польова комендатура, в 1942 р. прибічники бандерівського руху все більше і більше намагалися поши&shy;рити свою діяльність на території Житомирщини.</span></p>

<img src="img/zhytomyr2.jpg">
<p class="c1"><span class="photo-descr">Роман Марчак - "Могун" — провідник Житомирської обл. (листопад 1941 — лютий 1942)</span></p>
<p><span style="font-weight: 400;">Обласні провідники Сергій Отченаш-"Сатанчук" і "Бульба" (ім&rsquo;я Микола Васильович) змогли відновити й розширити порушену німецькими репресіями 1941 р. організаційну мережу. З літа 1942 р. Житомирському обласному проводові підпорядковувалися</span><span style="font-weight: 400;"> 5 окружних проводів:</span><strong> Житомирський</strong><span style="font-weight: 400;">, </span><strong>Бердичівський, Коростенський</strong><span style="font-weight: 400;">, </span><strong>Попільнянський</strong> <span style="font-weight: 400;">(за ін. даними, Андрушівський), Пулинський (Червоноармійський, криптонім &laquo;Запоріжжя&raquo;). На заході області існувала також Звягельська округа, але її провід розташовувався в м. Корці Рівненської обл.</span></p>
<p><span style="font-weight: 400;">У квітні 1943 р. житомирську ОУН(б) чекав новий удар німецьких спецслужб. СД викрила лінії зв&rsquo;язку між обласним і районним проводами. Великий провал був у Попільнянському р-ні. Члени ОУН з сіл Андрушків, Жовтневого, Кам&rsquo;янки, Єрчиків, Почуйок, Кілівки потрапили до бердичівської в&rsquo;язниці СД. Решті вцілілих націоналістів обласний провідник &laquo;Бульба&raquo; наказав перейти до лісу, щоб формувати збройні загони для боротьби з агентами СД і радянськими партизанами.</span></p>
<p><span style="font-weight: 400;">Улітку 1943 р. Житомирщиною рейдували сотні УПА Володимира Кудри‑&laquo;Романа&raquo; та Гордія Вротновського‑Гордієнка&raquo; з Волині, вступаючи в численні бої з німецькими та угорськими підрозділами та загонами радянських партизанів. Восени в західних районах Житомирської області провели рейд &laquo;слідами героїв Базара&raquo; курені УПА Якова Яковлева‑&laquo;Кватиренка&raquo; і Сергія Олеськова‑&laquo;Негуса&raquo;. Кульмінацією рейду став штурм німецького гарнізону райцентру Бараші. 17 листопада 1943 р.</span></p>
<p><span style="font-weight: 400;">Від вересня-жовтня 1943 р. територія Житомирщини ввійшла в групу УПА &laquo;Тютюнник&raquo;. У розпорядження її командира Федора Воробця‑&laquo;Верещаки&raquo; перейшов обласний провідник і підлегла йому сітка ОУН. Військова та підпільна складові визвольного руху стали одним цілим.</span></p>
<p><span style="font-weight: 400;">&nbsp;</span></p>