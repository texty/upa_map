<p><strong>Станіславський обласний провід ОУН</strong></p>
<p><strong>Провідники:</strong><span"> Василь Мельничук-&laquo;Чумак&raquo; (травень &ndash; серпень 1941), Роман Малащук (7 серпня &ndash; 14 вересня 1941), Василь Мельничук-&laquo;Чумак&raquo; (жовтень 1941 &ndash; лютий 1942), Василь&nbsp; Чижевський-&laquo;Демид&raquo; (лютий &ndash; квітень 1942), Кликайло-&laquo;Аскольд&raquo; (квітень &ndash; літо 1942), Ярослав Мельник-&laquo;Роберт&raquo; (липень 1942 &ndash; жовтень 1943)</span></p>

<img src="https://raw.githubusercontent.com/texty/upa_map/main/img/stanislaviv3.jpg">
<p class="c1"><span class="photo-descr">Василь Дячук-Чижевський-&laquo;Демид</span></p>

<p><strong>Організаційні референти:</strong><span"> Володимир Дейчаківський-&laquo;Вир&raquo; (липень &ndash; вересень 1941), Богдан Рибчук-&laquo;Оса&raquo; (осінь 1941), &laquo;Артем&raquo; (1942), Роман Мокрій-&laquo;Байда&raquo; (літо 1942 &ndash; вересень 1943)</span></p>


<img src="https://raw.githubusercontent.com/texty/upa_map/main/img/stanislaviv5.jpg">
<p class="c1"><span class="photo-descr">Володимир Дейчаківський-&laquo;Вир</span></p>

<img src="https://raw.githubusercontent.com/texty/upa_map/main/img/stanislaviv7.jpg">
<p class="c1"><span class="photo-descr">Роман Мокрій-&laquo;Байда</span></p>

<p><strong>Референти СБ: </strong><span">Василь Бандера Василь (червень &ndash; вересень 1941), Євген Лозинський-&laquo;Камінь&raquo; (жовтень &ndash; грудень 1941), Тимко Галів-&laquo;Богдан&raquo; (весна &ndash; літо 1942), Мирон Голояд-&laquo;Влодко&raquo; (осінь 1942), Володимир Лівий-&laquo;Йордан&raquo; (грудень 1942 &ndash; квітень 1945)</span></p>
<p>&nbsp;</p>
<p><strong>Референт пропаганди:</strong><span"> Володимир Дейчаківський-&laquo;Вир&raquo; (червень &ndash; вересень 1941).</span></p>
<p><strong>Кадровик:</strong><span"> Микола Дейчаківський (липень &ndash; вересень 1941)</span></p>
<p><strong>Військовий референт:</strong><span"> &laquo;Лемко&raquo; (1941), Тарас Банах-&laquo;Вайс&raquo; (1942, усунений за бездіяльність), Іван Белейович-&laquo;Дзвінчук&raquo; (осінь 1942 &ndash; лютий 1944)</span></p>
<p><strong>Господарчі референти:</strong><span"> Богдан Дейчаківський (липень &ndash; вересень 1941), Роман Наконечний (осінь 1941 &ndash; літо 1942), Осип Дідох (осінь 1942), Омелян Кочій-&laquo;Левко&raquo; (січень 1943 &ndash; літо 1945)</span></p>
<p><strong>Референт &laquo;Юнацтва&raquo;:</strong><span"> Тарас Дейчаківський-&laquo;Шахай&raquo; (липень &ndash; вересень 1941), Осип Білобран-&laquo;Беркут&raquo; (1941 &ndash; початок 1943), Петро Хмель-&laquo;Всеволод&raquo; (1943 &ndash; весна 1944)</span></p>
<p><strong>Референт &laquo;Жіноцтва&raquo;:</strong><span"> Марія Мацко-&laquo;Оришка&raquo; (липень &ndash; вересень 1941), Лідія Малець-&laquo;Мирна&raquo; (1943)</span></p>
<p><strong>Референт зв&rsquo;язку:</strong><span"> &laquo;Доктор&raquo; (1942 &ndash; 1945)</span></p>
<p><strong>Начальник відділу військової розвідки:</strong><span"> Василь Андрусяк-&laquo;Грегіт&raquo; (1942 &ndash; літо 1943)</span></p>
<p><strong>Редактор газети &laquo;До чину&raquo; обласного проводу:</strong><span"> Михайло Дяченко-&laquo;Гомін&raquo; (1943 &ndash; 1944)</span></p>
<p><span">Свідчення референта СБ Крайового проводу &laquo;Галичина&raquo; Григорія Пришляка-&laquo;Мікуши&raquo; про організаційну роботу на Станіславщині: &laquo;У серпні 1941 р., за вказівкою Крайового провідника, я виїжджав до м.&nbsp;Станіслав з завданням інспекції Станіславського обласного проводу ОУН і проведення змін, залежно від необхідності. На той період керівником Станіславського обласного проводу ОУН був &laquo;Чумак&raquo;, справжнього прізвища та імені його не знаю, років 25, середнього зросту, блондин, одружений, уродженець Коломийської округи. <br /></span></p>
<p><span">Його заступником був доктор Рибчук, його імені не пам&rsquo;ятаю, років 30, брюнет, середнього зросту, кульгав на одну ногу, мешкав у Станіславі, займався адвокатурою.&nbsp;</span></p>
<p><span">Референтом СБ обласного проводу був Бандера Василь, псевдоніма не знаю, років 26, низького зросту, шатен, худий, мешкав в м.&nbsp;Станіслав (брат Степана Бандери).&nbsp;</span></p>
<p><span">Перевіркою роботи обласного проводу було встановлено, що між ними нема необхідної взаємодії. У зв&rsquo;язку з цим обласний провід ОУН був мною переформатований. Колишній провідник &laquo;Чумак&raquo; направлений на роботу в окружний провід до м. Коломия. На його місце був поставлений Малащук, його імені та псевдоніму не знаю, середнього зросту, блондин, худорлявий, років 30.</span></p>
<p>&nbsp;</p>
<p><span">Заступником залишився Рибчук, референтом СБ Бандера Василь. Були також залишені на своїх посадах військовий, господарчий, організаційний референти, а також пропаганди, псевдоніми та прізвища їх не пам&rsquo;ятаю. <br /></span></p>
<p><span">Крім того, проводячи інспекцію, мною було виявлено, що завідувач майстернею обробки шкір, яка належала ОУН, Наконечний, імені та псевдоніма не пам&rsquo;ятаю, погано веде справи. Новому обласному провіднику було доручено посилити увагу до майстерні шкір, навести у ній порядок, для цього підібрати доброго референта з господарчих справ&hellip;&raquo; </span><em><span">(ГДА СБУ. Ф. 5. Спр. 50970. Т. 1. Арк. 23-24, 27).</span></em></p>
<p><span">У Станіславському театрі під час однієї з українських вистав, під час п&rsquo;єси, артист &ndash; націоналіст з кличем &laquo;Слава України&raquo;, вихопив із кишені пістолет, зі сцени вистрілив у працівника Гестапо СС-гауптшарфєрера Кольбе, якого важко поранив. Після цього у місті було арештовано більш ніж 100 українців </span><em><span">(ГДА СБ України. Ф. 60. Спр. 83508. Арк. 63).</span></em></p>
<p><span">15 вересня 1941&nbsp;р. Гестапо&nbsp; заарештувало заступника Станіславського обласного провідника ОУН Богдана Рибчука-&laquo;Осу&raquo;, організаційного референта Володимира Дейчаківського-&laquo;Вира&raquo; та референта СБ Василя Бандеру.</span></p>
<p><span">Після допитів їх відправили до Краківської тюрму &laquo;Монтелюпіх&raquo;, а звідти 20 липня 1942&nbsp;р. &ndash; до концтабору Освенцім (№ 49721). Наступного дня Василь Бандера був закатований наглядачами-фольксдойчами </span><em><span">(Мірчук П. Нарис історії ОУН. 1920 &ndash; 1939. Київ, 2007. С. 620, 671, 798).</span></em><span">&nbsp;</span></p>
<p><span">Василь Дячук-&laquo;Чижевський&raquo; свідчив про подальший розвиток Станіславського обласного проводу ОУН: &laquo;Наприкінці вересня 1941 р. я прибув до Грицая, який запропонував мені виїхати до Станіслава, зв&rsquo;язатися з керівником обласного проводу Мельничуком-&laquo;Чумаком&raquo;, який дасть мені організаційні завдання. Крім того Грицай зв&rsquo;язав мене з членом Крайового проводу ОУН &laquo;Беєм&raquo;, який повторив те ж саме, що й Грицай. &laquo;Бей&raquo; повідомив мені, що пароль для зв&rsquo;язку з Мельничуком не дасть, так як я особисто з ним знайомий. Приблизно у жовтні 1941 р. я виїхав до Коломиї. На той час Мельничук перебував у Львові. Тому певний час я його чекав. Невдовзі приїхав &laquo;Чумак&raquo; з &laquo;Беєм&raquo;, які запропонували мені очолити Станіславський окружний або міський провід ОУН. За словами &laquo;Чумака&raquo;, м.&nbsp;Станіслав повинно було складати окремий окружний провід.&nbsp;</span></p>
<p><span">Прибув до Станіслава я дізнався, що керівник окружного проводу ОУН Кликайло-&laquo;Аскольд&raquo; і фінансовий референт Наконечний зловживали своїм становищем і витрачали гроші, майно та продукти організації для власних потреб. У зв&rsquo;язку з тим, що факти зловживань стали відомими навіть не членам ОУН, я вимагав у &laquo;Чумака&raquo; звільнити їх з посад. Лише після цього я погоджусь очолити окружний провід. Оскільки &laquo;Чумак&raquo; не наважився діяти рішуче, я тимчасово посади не приймав. У грудні 1941 р. &laquo;Чумак&raquo; приїхав до Станіслава, знову зі мною зустрівся та запропонував очолити окружний чи міський провід і водночас бути його заступником. Я погодився прийняти ці посади, але попередив, що виконувати свої обов&rsquo;язки почну лише тоді, коли &laquo;Аскольд&raquo;, Наконечний та інші будуть звільнені.</span></p>
<p><span">Наприкінці грудня 1941 р. до Станіслава з легіону імені Коновальця у відпустку прибув Луцький, який мав тоді звання лейтенанта німецької армії. Разом з ним ми поїхали до &laquo;Чумака&raquo; в Коломию. У зв&rsquo;язку з тим, що я разом з Луцьким планували їхати до Кракова, а &laquo;Чумак&raquo; повинен був прибути до Львова, ми домовилися, що в Крайовому Проводі остаточно вирішимо справу &laquo;Аскольда&raquo; та інших.&nbsp;</span></p>
<p><span">Дійсно, в першій половині січня 1942 р. на квартирі Грицая у Львові на вулиці Обертинській, 23 ми зустрілися з &laquo;Чумаком&raquo;. Під час цієї зустрічі були присутніми: Грицай, Медвідь Юрко-&laquo;Леміш&raquo; і Луцький. Вони цікавилися моєю роботою в ОУН. Я відповів, що тимчасово нічого не роблю й пояснив причини. При цьому я завив, що разом з &laquo;Чумаком&raquo; мали намір вирішити це питання в Крайовому Проводі ОУН.&nbsp;</span></p>
<p><span">В зв&rsquo;язку з тим, що ми з Луцьким виїжджали до Кракова, зустріч з представником Крайового проводу так і не відбулася.&nbsp;</span></p>
<p><span">17 січня 1942 р. я повернувся з Кракова та прибув до Львова на квартиру Грицая, де застав записку від &laquo;Чумака&raquo; про те, що зі мною хоче зустрітися Крайовий провідник Степаняк-&laquo;Дмитро&raquo;. Невдовзі я з ним мав розмову на вулиці. Після короткого пояснення про причини відмови працювати, Степаняк запропонував мені виїхати до Станіслава, куди сам обіцяв невдовзі приїхати і на місці вирішити питання з &laquo;Аскольдом&raquo; та іншими. Однак його приїзду я не дочекався.</span></p>
<p><span">У середині лютого 1942 р. дружина &laquo;Чумака&raquo; повідомила мені, що &laquo;Чумак&raquo; та ряд інших членів ОУН заарештовані німцями. Вона просила повідомити про це до Львова, а також, щоб хтось очолив обласний провід ОУН. Через кілька днів я виїхав до Львова. Через Грицая зв&rsquo;язався з організаційним референтом Крайового проводу ОУН &laquo;Реном&raquo;, він же &laquo;Марко&raquo;, якому повідомив про арешт &laquo;Чумака&raquo; та інших членів ОУН&hellip;</span></p>
<p><span">&laquo;Рен&raquo; запропонував мені тимчасово очолити Станіславський обласний провід ОУН і налагодити роботу в Коломиї, призначивши замість заарештованих нових людей. Що стосується мого прохання про розслідування зловживань &laquo;Аскольда&raquo;, Наконечного та інших, &laquo;Рен&raquo; обіцяв невдовзі прибути до Станіслава і вирішити це питання&hellip;.</span></p>
<p><span">Отримавши призначення тимчасово виконуючого обов&rsquo;язки обласного провідника ОУН, в березні 1942 р., я виїхав до Калуша, де зв&rsquo;язався з окружним провідником Мельником-&laquo;Робертом&raquo;, якому запропонував підготуватися до переходу на роботу в Коломийський окружний провід ОУН, а собі підшукати заступника. <br /></span></p>
<p><span">Мельник запропонував мені в якості кандидата на окружного провідника &laquo;Нечая&raquo;. Я поговорив з ним і погодився на це призначення. Після цього я виїхав до Коломиї. Через дружину &laquo;Чумака&raquo; я зв&rsquo;язався з членом окружного проводу ОУН &laquo;Байдою&raquo;, якому доручив тимчасово очолити окружний провід ОУН.&nbsp; &laquo;Байді&raquo; я повідомив, що скоро пришлю нового провідника, а його перекину до іншої округи. Я розраховував призначити &laquo;Байду&raquo; провідником Станіславського окружного проводу ОУН. Членом окружного проводу і керівником СБ округи я призначив Лівого Романа, який згодом очолив референтуру СБ Станіславської області.</span></p>
<p><span">Повернувшись до Станіслава я застав там &laquo;Рена&raquo;, який до мого приїзду провів розмови з &laquo;Аскольдом&raquo; і Мельником. &laquo;Рен&raquo; мені повідомив, що дізнався про мою приналежність до військової референтури і тому не може доручити організаційної роботи, а на посаду обласного провідника ОУН призначає Киликайла-&laquo;Аскольда&raquo;. Своє рішення пояснив тим, що військова референтура може мене відізвати і додав, що вже вирішене питання активізації військової роботи на території Галичини і далі планується створення військових штабів. Невдовзі я дізнався, що насправді не це було причиною мого відсторонення від посади обласного провідника ОУН. Дізнавшись від &laquo;Рена&raquo; про моє призначення, Степаняк наказав йому негайно виїхати та замінити іншою людиною.&nbsp;</span></p>
<p><span">Я, безумовно, залишився невдоволеним таким рішенням та заявив &laquo;Рену&raquo; про своє обурення стосовно призначення &laquo;Аскольда&raquo;, якого звинувачували у зловживаннях. Після цього я в ОУН певний період нічого не робив та займався торгівлею. В травні чи червні 1942 р. через Грицая я зв&rsquo;язався з військовим референтом Крайового проводу ОУН Павлишиним-&laquo;Вовком&raquo; та відновив організаційну роботу&hellip;У цей час я написав скаргу керівнику Головного проводу ОУН Лебедю Миколі, детально розповівши про зловживання в Станіславській області. Зокрема, його керівника &laquo;Аскольда&raquo; і повідомив, що Крайовим проводом ОУН жодних заходів прийнято не було. Невдовзі за цією скаргою почалося слідство&hellip;Його вели фінансовий референт Крайового проводу ОУН Мартюк-&laquo;Улас&raquo; та слідчий СБ. Невдовзі, за значні зловживання і присвоєння собі організаційних коштів, основний злочинець &ndash; колишній фінансовий референт Станіславського обласного проводу ОУН був розстріляний, а обласний провідник &laquo;Аскольд&raquo; &ndash; відсторонений від посади, став рядовим членом організації і був переведений до Дрогобицької області. Крім того на багатьох інших членів організації були накладені дисциплінарні стягнення&hellip;</span></p>
<p><span">У версені 1942 р. я разом з Павлишиим-&laquo;Вовком&raquo; виїхав в Станіслав, зустрівся там з обласним провідником Мельником-&laquo;Роберт&raquo;. &laquo;Вовк&raquo; вимагав від нього назвати людину, яка б могла очолити військову референтуру в складі обласного проводу ОУН. Мельник сказав, що в селі Микуличин у нього є член організації Белеєвич Іван-&laquo;Дзвінчук&raquo;, який має військове звання хорунжого та може зайняти зазначену посаду. <br /></span></p>
<p><span">Після цього ми троє виїхали в село Микуличин до Белеєвича, поговорили з ним і &laquo;Вовк&raquo; призначив його спочатку заступником, а згодом військовим референтом Станіславського обласного проводу ОУН&raquo; </span><em><span">(ГДА СБУ. Ф. 6. Спр. 33286. Т. 1. Арк. 122-123)</span></em><span">.</span></p>
<p><span">Більш детальну інформацію про розслідування справи Романа Наконечного можна віднайти у свідченнях референта СБ Крайового проводу &laquo;Галичина&raquo; Григорія Пришляка-&laquo;Мікуши&raquo;: &laquo;У вересні 1942 р. я виїхав до Станіслава з м.&nbsp;Калуш для перевірки роботи СБ та розслідування справи завідувача шкіряною майстернею Наконечного. На той час було встановлено, що Наконечний розтратив багато шкіри. Пропозицію обласного провідника покрити збитки та з&rsquo;явитися для пояснень проігнорував. Ознайомившись на місці з матеріалами і впевнившись у провині Наконечного, мною було запропоновано обласному провіднику про засудження звинуваченого заочно до смерті. Станіславський обласний провід підтримав цю пропозицію і після затвердження вироку Крайовим провідником, Наконечний був вбитий на вулиці Станіслава боївкою СБ&raquo; </span><em><span">(ГДА СБУ. Ф. 5. Спр. 50970. Т. 1. Арк. 30).</span></em></p>
<p><span">Командир УПА-Захід Олександр Луцький-&laquo;Богун&raquo; свідчив: &laquo;Дзвінчук&raquo;, він же &laquo;Гаврилов&raquo; &ndash; військовий референт обласного проводу ОУН і командир УПА Дрогобицької округи. Походить з Карпат, у свій час перебував в &laquo;Карпатській Січі&raquo;, після цього втік на територію Генерал-Губернаторства і працював в німецькій збройній охороні особливо важливих об&rsquo;єктів, де отримав офіцерський чин. Згодом повернувся додому і починаючи з 1943 року працює в УПА. До 1944 року працював військовим референтом Станіславського обласного проводу ОУН, а згодом переведений в Дрогобицький обласний провід ОУН&raquo; </span><em><span">(ГДА СБУ. Ф. 5. Спр. 67418. Т. 2. Арк. 71)</span></em><span">.</span></p>