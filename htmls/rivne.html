<p><strong>Рівненський обласний провід ОУН</strong></p>
<p><strong>Провідники:</strong><span> Омелян Грабець-&laquo;Батько&raquo; (червень &ndash; липень 1941), &laquo;Ганзя&raquo; (літо 1941 &ndash; березень 1942), &laquo;Чорний&raquo; (квітень 1942), Олекса Присяжнюк-&laquo;Мітла&raquo; (1942 &ndash; 1943), Петро Олійник-&laquo;Еней&raquo; (1943)</span></p>

<img src="https://raw.githubusercontent.com/texty/upa_map/main/img/rivne1.jpg">
<p class="c1"><span class="photo-descr">Омелян Грабець-Батько</span></p>

<img src="https://raw.githubusercontent.com/texty/upa_map/main/img/rivne2.jpg">
<p class="c1"><span class="photo-descr">Олекса Присяжнюк-Мітла</span></p>

<p><strong>Організаційні референти:</strong><span> Ростислав Волошин-&laquo;Горбенко&raquo; (липень &ndash; вересень 1941), &laquo;Кармелюк&raquo; (жовтень 1941 &ndash; 1942), Іван Фридрих-&laquo;Тирса&raquo; (літо 1943).</span></p>

<img src="https://raw.githubusercontent.com/texty/upa_map/main/img/rivne4.jpg">
<p class="c1"><span class="photo-descr">Ростислав Волошин-Горбенко</span></p>

<p><strong>Військові референти:</strong><span> &laquo;Сулима&raquo; (літо &ndash; осінь 1941) (кінець 1941 &ndash; 1942), Лаврентій Федорчук-&laquo;Гонта&raquo;, Ілля Ткачук-&laquo;Олег&raquo; (1942 &ndash; 1943).</span></p>
<p><strong>Референти СБ: </strong><span>Дмитро Гавришків-&laquo;Гар&raquo; (літо 1941), Петро Остапчук-&laquo;Кіт&raquo; (осінь 1941), Василь Макар-&laquo;Черник&raquo; (1942), Микола Кравчук-&laquo;Корній&raquo; (весна 1943 &ndash; заступник референта), Микола Войтович-&laquo;Іван&raquo; (середина 1943), Микола Козак-&laquo;Смок&raquo; (кінець 1943 &ndash; 1944).</span></p>


<img src="https://raw.githubusercontent.com/texty/upa_map/main/img/rivne5.jpg">
<p class="c1"><span class="photo-descr">Дмитро Гавришків-Гар</span></p>


<img src="https://raw.githubusercontent.com/texty/upa_map/main/img/rivne7.jpg">
<p class="c1"><span class="photo-descr">Микола Войтович-Іван</span></p>

<img src="https://raw.githubusercontent.com/texty/upa_map/main/img/rivne8.jpg">
<p class="c1"><span class="photo-descr">Микола Козак-Смок</span></p>

<p><strong>Референти пропаганди:</strong><span> &laquo;Ярема&raquo; (1941 &ndash; 1942), Володимир Дутко-&laquo;Курган&raquo; (1942), Анатолій Маєвський-&laquo;Уліян&raquo; (1943 &ndash; 1944)&nbsp;</span></p>

<img src="https://raw.githubusercontent.com/texty/upa_map/main/img/rivne9.jpeg">
<p class="c1"><span class="photo-descr">Анатолій Маєвський-Уліян</span></p>

<p><strong>Референти зв&rsquo;язку:</strong><span> Юхим Артемчук-&laquo;Зятько&raquo; (листопад 1941&ndash; лютий 1942), Рябчук-&laquo;Славко&raquo; (березень &ndash; жовтень 1942)</span></p>


<img src="https://raw.githubusercontent.com/texty/upa_map/main/img/rivne10.jpeg">
<p class="c1"><span class="photo-descr">Юхим Артемчук-Зятько</span></p>


<p><strong>Господарчі референти:</strong><span> Григорій Бойко-&laquo;Посхієнко&raquo; (1941 &ndash; 1942), Маркевич-&laquo;Білявий&raquo; (1942 &ndash; 1943), Прокопович-&laquo;Гнат&raquo; (1943), Соловей Кухарчук-&laquo;Гонта&raquo; (1943 &ndash; 1944)</span></p>
<p><strong>Мобілізаційний референт:</strong><span> &laquo;Кармелюк&raquo; (осінь 1941 &ndash; 1942)</span></p>
<p><strong>Референт &laquo;Жіноцтва&raquo;:</strong><span> &laquo;Зелена&raquo; (1941 &ndash; літо 1942), Людмила Кузьмук (1943 &ndash; 1944)</span></p>
<p><strong>Технічний секретар:</strong><span> Іван Бухало-&laquo;Чайка&raquo; (1943)</span></p>
<p>&nbsp;</p>
<p><span>Рівненський обласний провід ОУН виник ще у 1936 р. за часів Другої Речі Посполитої. Першим його керівником був Володимир Робітницький-&laquo;Левко&raquo;.&nbsp;</span></p>
<p><span>Згідно звіту ОУН за липень 1941 р. Рівненська область нараховувала 500 станиць, неохоплених осель біля 180, членів до 3000 тисячів </span><em><span>(Відновлення Української держави в 1941 році. Нові документи і матеріали. &ndash; Київ, 2001. С. 180).</span></em></p>
<p><span>Референт СБ Кременецької округи Євдоким Скоропляс-&laquo;Кульчицький&raquo; свідчив про події осені 1941 р.: &laquo;Після прибуття до Лановецького району я через кілька днів виїхав до Кременця, де зустрів свого знайомого (члена ОУН) Романишина Панфіла на псевдо &laquo;Ранок&raquo;. Через нього я зв&rsquo;язався з &laquo;Чалим&raquo; (окружний провідник ОУН). Після розмови з &laquo;Чалим&raquo; мене направили до м. Рівне, де я повинен був зустрітися з обласним провідником ОУН &laquo;Чорним&raquo;&hellip; З &laquo;Чорним&raquo; я зв&rsquo;язався у листопаді 1941 р. Останній після коротких розмов зі мною, направив мене назад до &laquo;Чалого&raquo; в Кременець. Прибувши до Кременця я зв&rsquo;язався з &laquo;Чалим&raquo;, який забрав мене до себе та призначив на початку 1942 р. шефом зв&rsquo;язку&hellip;До моїх обов&rsquo;язків як шефа зв&rsquo;язку входило налагодження зв&rsquo;язку між окружним та районними проводами&hellip;У той час в Кременецькому окружному проводі я знав:&nbsp;</span></p>
<ol>
<li><span>Окружного провідника ОУН &ndash; Савчук Михайла, псевдо його &laquo;Чалий&raquo;, &laquo;Оксана&raquo; (житель Кременецького району).</span></li>
<li><span>Заступник окружного провідника &ndash; Кононюк Андрій-&laquo;Ігор&raquo;, житель с. Шпиколоси Кременецького району.&nbsp;</span></li>
<li><span>Член окружного проводу ОУН Ткачук Ілько-&laquo;Олег&raquo;, житель с.&nbsp;Фольварки Кременецького району.</span></li>
</ol>
<p><span>Що стосується районних проводів ОУН, я повинен сказати, що в той час до складу Кременецької округи входило 12 районів, які у свою чергу об&rsquo;єднувалися в 4 надрайони: 1)&nbsp;Шумський, 2)&nbsp;Лановецький, 3)&nbsp;Вишневецький, 4) Бережецький.&nbsp;</span></p>
<p><span>Надрайонними провідниками були:</span></p>
<ol>
<li><span>Шумськ &ndash; Лук&rsquo;янчук, житель с. Забара Шумського району, псевдонім &laquo;Підкова&raquo;.</span></li>
<li><span>Лановецький &ndash; Зайко Остап, житель Лановецького району, псевдоніми &laquo;Чумак&raquo; та &laquo;Січ&raquo;.</span></li>
<li><span>Вишневецький &ndash; Кукурик, житель м. Вишневець (був директором школи), псевдоніма не знаю.</span></li>
<li><span>Бережецький &ndash; псевдонім &laquo;Хвиля&raquo;.</span></li>
</ol>
<p><span>З районних провідників ОУН я знаю:</span></p>
<ol>
<li><span>Угорського району &ndash; Петров Борис, псевдо не пам&rsquo;ятаю.</span></li>
<li><span>Дедеркальського району &ndash; &laquo;Довбня&raquo;.</span></li>
<li><span>Лановецького району &ndash; Демчук (імені та псевдоніму не знаю).</span></li>
<li><span>Катербурзького району &ndash; Ковальчук, псевдо &laquo;Мороз&raquo;.</span></li>
<li><span>Вишгородського району &ndash; Вавренюк Кирило, псевдоніми &laquo;Олесь&raquo; та &laquo;Максим&raquo;.</span></li>
<li><span>Бережецького району &ndash; &laquo;Хвиля&raquo;&hellip;</span></li>
</ol>
<p><span>Після передачі своєї посади шефа зв&rsquo;язку &laquo;Ігорю&raquo;. У квітні 1942 р. на пропозицію &laquo;Чалого&raquo; я був призначений окружним референтом СБ. Зазначену посаду я займав до лютого 1943 р&hellip; Як окружний комендант СБ я підпорядковувався у своїй роботі &laquo;Чалому&raquo;. Водночас у фахових питаннях я напряму підпорядковувався Крайовому референту СБ &laquo;Безрідному&raquo; (Волинський край &ndash; Волинська, Рівненська та частина Поліської області БРСР). Провідником цього краю був &laquo;Білаш&raquo;&hellip;&raquo; </span><em><span>(Архів УСБУ в Тернопільській обл. Ф. Основний. Спр. 14967. Арк. 25-26)</span></em><span>.</span></p>
<p><span>Чимало цінної інформації про Рівненський обласний провід ОУН можна віднайти у свідченнях Юхима Артемчука-&laquo;Зятька&raquo;: &laquo;До листопаду 1941 року я був рядовим учасником організації, а згодом був назначений зв&rsquo;язковим керівника Рівненського обласного проводу ОУН &laquo;Гандзі&raquo;. У лютому 1942 року я отримав призначення на посаду заступника шефа зв&rsquo;язку Крайового Проводу ОУН на Північно-західних українських землях &ndash; ПЗУЗ. На цій посаді я перебував безперервно до середини березня 1943 року. Після цього за особистим бажанням я за згодом свого керівника &laquo;Славка&raquo; став шефом зв&rsquo;язку Рівненського обласного проводу ОУН&hellip;</span></p>
<p><span>Невдовзі після окупації німцями Рівненської області, підрайонний керівник ОУН Федорчук-&laquo;Гонта&raquo; запропонував мені, моєму брату, Кустенцю Василю, Зінкевичу Миколі, Українцю Василю та іншим учасникам вступати на службу до німецької поліції. Виконуючи це завдання, я особисто, наприкінці червня 1941 року поступив на службу до Рівненської міської української поліції і працював у ній до вересня 1941 року. Я охороняв млини, різні продовольчі склади, а також приміщення німецької поліції та комендатури. При відступі Червоної армії на території Рівненської області на полях і дорогах залишилося багато різної зброї. Населення його збирало біля своїх сіл та здавало до сільської поліції. Я запропонував &laquo;Гонті&raquo; не здавати справну зброю німцям, як цього вони вимагали, а приховувати, щоб згодом використати у боротьбі за створення &laquo;Самостійної України&raquo;. &laquo;Гонта&raquo; погодився з моєю пропозицією і дав відповідну вказівку членам організації, які працювали в сільській поліції. Згодом ця зброя була схована за моєю участю в спеціальних тайниках.&nbsp;</span></p>
<p><span>У серпні 1941 року один з керівників ОУН за псевдонімом &laquo;Остап&raquo;, за згоди німців, організував в м. Рівне поліційну школу, до неї мені запропонували вступити. Разом зі мною до цієї школи вступили: мій брат та інші члени організації з нашого села. В середині серпня 1943 року німці почали проводити арешти учасників організації і я разом з &laquo;Гонтою&raquo; та іншими перейшов на нелегальне становище&hellip;</span></p>
<p><span>У листопаді 1941 року в своєму будинку &laquo;Гонта&raquo; познайомив мене з керівником Рівненського обласного проводу ОУН &laquo;Ганзею&raquo;, який призначив мене своїм зв&rsquo;язковим... Мені відомо, що до лютого 1942 року &laquo;Ганзя&raquo; був керівником Рівненського обласного проводу ОУН, а потім випадково сам себе вбив. Знаю, що він уродженець Галичини, іншої інформації про нього не знаю. Будучи зв&rsquo;язковим &laquo;Ганзі&raquo; я періодично отримував різноманітну пошту і літературу для керівників Крайового, обласного і районних проводів ОУН, яку відвозив адресатам. Від господарчих референтів районних проводів ОУН Рівненської області я отримував значну кількість продуктів харчування. Нерідко я привозив пошту керівнику Крайового проводу ОУН &laquo;Климу Савуру&raquo; він же &laquo;Охрім&raquo;, який мав умовну підпільну адресу &laquo;Б-11&raquo;. Пошту для &laquo;Охріма&raquo; я передавав через керівника СБ Клеванського районного проводу ОУН &laquo;Володю&raquo;, за іменем Андрій, син старости Адамківських хуторів, Клеванського району Рівненської області. До січня 1942 року я передав через &laquo;Володю&raquo; до &laquo;Охріма&raquo; біля 80-90 &laquo;грипсів&raquo;, значну кількість літератури (20-30 пудів), гроші (20-30 тисяч крб.), які отримав від &laquo;Гандзі&raquo;. Один раз я передав для &laquo;Охріма&raquo; через &laquo;Володю&raquo; вісім пістолетів та наганів, які також отримав від &laquo;Ганзі&raquo;. Крім того, через згаданого вище &laquo;Володю&raquo;, я періодично передавав &laquo;грипси&raquo; для референта СБ Рівненського обласного проводу ОУН &laquo;Черника&raquo; &ndash; він же &laquo;Білас&raquo;, а також &laquo;грипси&raquo; та літературу для господарчого референта Крайового проводу ОУН &laquo;Остапа&raquo;, який раніше був комендантом поліційної школи в м.&nbsp;Рівне.&nbsp;</span></p>


<img src="https://raw.githubusercontent.com/texty/upa_map/main/img/rivne6.tif">
<p class="c1"><span class="photo-descr">Обласний референт СБ Василь Макар-Черник</span></p>

<p><span>Я також періодично доставляв &laquo;грипси&raquo;, літературу, гроші і продукти харчування на центральний пункт зв&rsquo;язку ОУН в м. Рівне за адресою: вул. Кавказька, 23. Пізніше цей пункт був перенесений на вул.&nbsp;Шевченка, 24. Вперше я цю квартиру відвідав у листопаді 1941 року. Її адресу та пароль для зв&rsquo;язку мені дав &laquo;Гандзя&raquo;. На дверях квартири, де знаходився центральний пункт зв&rsquo;язку на вул. Кавказька, 23, була написана буква &laquo;А&raquo;. Пароль для зв&rsquo;язку був наступним: &laquo;Запитання: Де вулиця Пушкинська? Відповідь: &laquo;На перехресті двох вулиць&raquo;. У цій квартирі я зустрічав учасниць ОУН, які називали себе &ndash; &laquo;Віра&raquo;, &laquo;Ніна&raquo; та &laquo;Олена&raquo;. Водночас там знаходилися інші учасники та учасниці ОУН. На цей центральний пункт зв&rsquo;язку я привозив &laquo;грипси&raquo; адресовані &laquo;Охріму&raquo; &ndash; керівнику Крайового проводу, &laquo;Мітлі&raquo; &ndash; політреференту Крайового проводу, &laquo;Остапу&raquo; &ndash; господарчому референту Крайового проводу ОУН, &laquo;Яремі&raquo; &ndash; заступнику Рівненського обласного проводу ОУН та політреференту цього ж проводу, &laquo;Довбушу&raquo; &ndash; військовому референту Крайового проводу ОУН, &laquo;Кармелюку&raquo; &ndash; організаційно-мобілізаційному референту Рівненського обласного проводу ОУН, &laquo;Олегу&raquo; &ndash; керівнику Корецького району ОУН та іншим&hellip;</span></p>
<p><span>Після відступу Червоної армії, учасники ОУН організували збір залишеної зброї. За вказівкою &laquo;Ганзі&raquo; цю зброю потрібно було заховати до спеціальних тайників. Їх місцезнаходження не повинні були знати районні провідники. Цю роботу доручили мені. Усі тайники я заклав в період з жовтня 1941 р. по лютий 1942 р. разом з Кустенець Василем, господарчим референтом Рівненського окружного проводу ОУН, Зінкевичем Миколою &ndash; політреферентом окружного проводу ОУН та двома учасниками ОУН з Олександрійського району. Перший тайник я заклав у Клеванському районі...</span></p>
<p><span>У березні 1942 р. коли &laquo;Ганзя&raquo; вже загинув, за вказівкою &laquo;Гонти&raquo;, який на той час був військовим референтом Рівненського обласного проводу ОУН, я виїхав до керівника Рівненського району ОУН &laquo;Берези&raquo;, який знаходився у той період на Зарицьких хуторах (16 км. від м. Рівне) я вручив йому вказівку &laquo;Гонти&raquo; про передачу зброї&hellip;&raquo; </span><em><span>(ГДА СБУ. Ф. 5. Спр. 67867. Т. 1. Арк. 88-100).</span></em></p>
<p><span>Інформація про місце базування Крайового проводу ОУН на ПЗУЗ містить в свідченнях Юлії Луцької-&laquo;Оксани&raquo;: &laquo;Крайовий провід ОУН розміщувався в будинку Робітницького Івана (ім&rsquo;я не точно), брат активного оунівця про якого я згадувала на допиті 20 листопада. Я зустріла там: 1)&nbsp;&laquo;Охріма&raquo; &ndash; керівника Крайового проводу ОУН. Це була моя перша зустріч з ним. 2) Мостович Олену-&laquo;Вербу&raquo;, керівницю жіночої мережі Крайового проводу ОУН. 3) &laquo;Іван&raquo; &ndash; заступник &laquo;Охріма&raquo;, він-же керівник організаційної референтури Крайового проводу ОУН. Справжнього його прізвища я не знаю. Крім &laquo;Охріма&raquo;, &laquo;Верби&raquo; та &laquo;Івана&raquo; в Адамкові у той час нікого не було. Там були ще якісь люди, але я їх не знаю&hellip;&raquo;</span><em><span>(ГДА СБУ. Ф. 5. Спр.&nbsp;67418. Т. 3. Арк. 50-51)</span></em><span>.</span></p>
<p><span>У автобіографії Анатолія Маєвського-&laquo;Уліяна&raquo; про цей період зазначається: &laquo;В 1941 році &ndash; з початком війни, приймаю участь в громадському житті с. Кустин (спорудження могили організацією &laquo;Січ&raquo;, мітинги, постановки, створення бібліотеки і &laquo;Просвіти&raquo;). У 1941 році вступаю до поліції міста Рівне і працюю в канцелярії при сл. п. д. В.&nbsp;Робітницькому. Побувши там всього один-два місяці і коли німці поліцію перебрали до своїх рук, я покинув роботу та пішов вчителювати до свого села, працюючи директором школи. У 1942 році за вказівкою організації, знову переїхав до Рівного, де влаштувався до харитативного відділу &ndash; &laquo;Окружний місцевий інститут взаємодопомоги&raquo;, виконуючи різні доручення організації. Під час арештів у липні місяці я втік від гестапо та перейшов у підпілля&hellip;&raquo; </span><em><span>(ГДА СБУ. Ф. 2. Спр. 2644. Арк. 1).</span></em></p>
<p><span>Командир УПА-Захід Олександр Луцький-&laquo;Богун&raquo; помилково називав Рівненський обласний провід &ndash; Кременецьким. Стосовно його керівництва він свідчив: &laquo;По Кременецькому обласному проводу мені відомі:</span></p>
<ol>
<li><span>&laquo;Еней&raquo; &ndash; поручник УПА, справжнього його прізвища не знаю, керівник Кременецького обласного проводу ОУН і водночас командир Південної групи УПА на Волині. Особисто з &laquo;Енеєм&raquo; я не знайомий і ніколи не зустрічалися, але з розповідей інших знаю, що він уродженець Галичини. На Волині разом з ним перебуває дружина, яка є редактором військової газети. Коли у 1943 році я перевіряв роботу Волинського Крайового проводу ОУН, &laquo;Охрім&raquo; відгукувався про &laquo;Енея&raquo; як про одного з найкращих своїх командирів. Зі слів &laquo;Клима Савура&raquo; мені відомо, що у &laquo;Енея&raquo; працює помічником якийсь майор Червоної армії, якого &laquo;Клим Савур&raquo; мав намір забрати до підстаршинської школи.</span></li>
</ol>


<img src="https://raw.githubusercontent.com/texty/upa_map/main/img/rivne3.jpg">
<p class="c1"><span class="photo-descr">Обласний провідник Петро Олійник-Еней</span></p>

<ol>
<li><span>&laquo;Максим&raquo;, справжнє його прізвище, нібито, Славський чи Поплавський. &laquo;Максим&raquo; у 1943 році був ідеологічно-політичним референтом Кременецького обласного проводу ОУН. Сам він уродженець околиць м. Рівне, за спеціальністю вчитель, вбитий німцями у липні 1943 року&hellip;&raquo; </span><em><span>(ГДА СБУ. Ф. 5. Спр. 67418. Т. 2. Арк. 82-83)</span></em><span>.</span></li>
</ol>
<p><span>&laquo;Зелена-Наталка&raquo;, керівниця жіночої мережі Кременецького обласного проводу ОУН, мешкала в м. Луцьк. Керівником жіночої мережі Кременецького обласного проводу ОУН вона працювала до літа 1942 року. Після цього її перевели до м. Корець, де вона очолювала повітовий провід ОУН&hellip;Наприкінці 1944 року разом з Лебедем виїхала за кордон. &laquo;Зелену&raquo; я знаю ще з м. Краків, де у той час вона працювала секретарем у Стецька. Родом вона з м. Луцьк. Рідних депортували ще до початку війни. Її прикмети: біля 24 років, високого зросту, блондинка&raquo; </span><em><span>(ГДА СБУ. Ф. 5. Спр. 67418. Т. 3. Арк. 60-61)</span></em><span>.</span></p>