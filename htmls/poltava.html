<p><strong>Полтавський обласний провід</strong></p>
<p><strong>Провідник:</strong><span style="font-weight: 400;"> Ярослав Максименко‑&laquo;Мудрий&raquo; (жовтень/листопад 1941 &ndash; літо 1942); Василь Яворів‑&laquo;Микола&raquo; (літо &ndash; вересень/жовтень 1942); Василь Пастушенко‑&laquo;Кальба&raquo; (літо &ndash; вересень 1943)</span></p>
<p><span style="font-weight: 400;">Підпілля ОУН(б) у Полтаві виникло в жовтні-листопаді 1941 р. з появою в місті членів Середньої похідної групи, яка прямувала до Харкова. Перші осередки організації закладав Ярослав Максименко‑&laquo;Мудрий&raquo; (&laquo;Окулярчик&raquo;). Його конспіративною квартирою було помешкання бандерівки Олександри Потапенко на вул. Котляревського. За іншими даними, перший осередок бандерівської організації в Полтаві заклав Зиновій Тершаковець. Після арешту &laquo;Мудрого&raquo; німцями влітку 1942 р. його замінив на посаді Василь Яворів‑&laquo;Микола&raquo; (&laquo;Бойко&raquo;, &laquo;Зелений&raquo;), якого теж заарештували в вересні (жовтні) того ж року.</span></p>

<img src="https://raw.githubusercontent.com/texty/upa_map/main/img/poltava1.jpg">
<p class="c1"><span class="photo-descr">Полтавський обласний провідник (літо — вересень/жовтень 1942) Василь Яворів - "Микола"</span></p>

<p><span style="font-weight: 400;">Через великі втрати ОУН у Києві наприкінці 1942 &ndash; на початку 1943 рр. крайова організація не могла надати дієвої підтримки Полтавському осередку, який теж постраждав від репресій німецьких окупантів. Тож улітку 1943-го крайовий провід ПівдСУЗ перебрав Полтаву під свою юрисдикцію і скерував&nbsp; туди колишнього провідника Запорізької області Василя Пастушенка‑&laquo;Кальбу&raquo; для відновлення порушеної ударами СД мережі підпілля.</span></p>
<p><span style="font-weight: 400;">З довідки Управління НКДБ у Полтавській обл. за 1945 р.:</span></p>
<p><span style="font-weight: 400;">&laquo;Полтавський обласний провід ОУН під керівництвом вищеназваних осіб провів велику роботу в м. Полтаві й низці районів Полтавської області з формування націоналістичного підпілля&raquo;.</span></p>
<p><span style="font-weight: 400;">Підпілля охоплювало 23 райони області, хоча його структура не була уніфікована. Яготинський і Золотоніський окружні проводи на початку 1942 р. заклали емісари з Києва, тому вони підпорядковувався крайовому проводу ОСУЗ. Осередок ОУН у Кременчуці за одними даними був окружного рівня, за іншими &mdash; районного.</span></p>
<p><span style="font-weight: 400;">Диканським, Нехворощівським, Новосанжарським районними проводами Полтавський обласний провід керував напряму. Імовірно, теж саме можна сказати й про Покровськобагацький, Решетилівський, Шишацький і Зінківський райони.</span></p>

<img src="https://raw.githubusercontent.com/texty/upa_map/main/img/poltava2.jpg">
<p class="c1"><span class="photo-descr">Схема структури мережі ОУН у Полтавській обл., складена Управлінням НКДБ в Полтавській області 28 червня 1945 року</span></p>

<p><span style="font-weight: 400;">Протягом раннього організаційного періоду оунівці розгорнули широку пропаганду за допомогою публікацій у газетах, листівок, брошур і залучали нових членів до організації з-поміж інтелігенції та студентської молоді.</span></p>
<p><span style="font-weight: 400;">За період німецької окупації 1941&mdash;1943 рр. в Полтаві й околицях виникло 13 груп оунівців: редакція газети &laquo;Голос Полтавщини&raquo;, міська управа, відділ освіти обласної управи, землевпорядний технікум, міський театр, міська поліція, єпархіальне управління, міськторгвідділ управи, товариство Червоного хреста, облспоживспілка, історико-краєзнавчий музей, управління держмаєтностей, лісовий технікум.</span></p>