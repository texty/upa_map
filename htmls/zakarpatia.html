<p><strong>Закарпатський крайовий провід</strong></p>
<p>&nbsp;</p>
<p><strong>Провідник:</strong><span"> Андрій Цуга-&laquo;Мур&raquo; (&laquo;Дуб&raquo;)</span></p>
<p><strong>Заступник провідника й організаційний референт:</strong><span"> Дмитро Бандусяк-&laquo;Оля&raquo; (&laquo;Ардан&raquo;)&nbsp;</span></p>
<p><strong>Військовий референт:</strong><span"> Михайло Кіштулинець-&laquo;Довбня&raquo;&nbsp;</span></p>
<p><strong>Референт пропаганди: </strong><span">Василь Потушняк&nbsp;</span></p>
<p><strong>Ідеологічний референт: </strong><span">Степан Пап-&laquo;Пугач&raquo;&nbsp;</span></p>
<p><strong>Референт юнацтва: </strong><span">Михайло Орос-&laquo;Хміль&raquo; (&laquo;Данило&raquo;)&nbsp;&nbsp;</span></p>
<p><strong>Зв&rsquo;язковий референт:</strong><span"> Михайло Габовда-&laquo;Лозинський&raquo; (&laquo;Іскра&raquo;, &laquo;Гейза&raquo;).</span></p>
<p>&nbsp;</p>
<p><span">Протягом 14-18 березня 1939 року Карпатську Україну, яка проголосила себе незалежною державою, окупувала Угорщина. З членів ОУН, які воювали в складі &laquo;Карпатської Січі&raquo;, дехто загинув у боях з угорською армією або потрапив у полон. Частині членства вдалося евакуюватися за кордон.&nbsp;</span></p>
<p>&nbsp;</p>
<p><span">Наприкінці 1939 </span><span">&mdash;</span><span"> на початку 1940 років з метою відновити націоналістичне підпілля крайовий провідник ОУН у Закарпатті (1932</span><span">&mdash;</span><span">1938) Юліан Химинець спрямував у регіон групу випускників Мукачівської торговельної академії, що опинилися внаслідок березневої евакуації у Словаччині.</span></p>

<img src="https://raw.githubusercontent.com/texty/upa_map/main/img/zakar1.jpg">
<p class="c1"><span class="photo-descr">Закарпатський крайовий провідник (1940</span><span">&mdash;</span><span">1942) Андрій Цуга-&laquo;Мур</span></p>

<p><span">У лютому 1940 року вони провели організаційні збори в Хусті, на яких було створено керівне ядро та визначено структуру підпільної мережі ОУН(б). Територію крайового проводу Закарпаття було поділено на три округи: східний (провідник Петро Погоріляк), середній (провідник Дмитро Бандусяк) і західний (провідник Михайло Габовда).</span></p>

<img src="https://raw.githubusercontent.com/texty/upa_map/main/img/zakar2.jpg">
<p class="c1"><span class="photo-descr">Закарпатський крайовий організаційний референт і провідник середнього округу Дмитро Бандусяк-&laquo;Оля</span></p>

<p><span">Закарпатські оунівці розбудовували організаційну мережу, збирали зброю, займалися пропагандою незалежності України, виступали проти угорської окупації, москвофілів і мадяронів (прихильників угорської окупації). Зокрема, референт пропаганди Степан Пап написав листівку &laquo;Обвинувачую Мадярщину&raquo;, в якій у 69-ти пунктах звинуватив угорську корону в злочинах проти українського народу. У 1941 році Закарпатський крайовий провід випускав підпільну газету &laquo;Чин&raquo; (усього вийшло 4-5 чисел).</span></p>

<img src="https://raw.githubusercontent.com/texty/upa_map/main/img/zakar4.jpg">
<p class="c1"><span class="photo-descr">Ідеологічний референт Закарпатського крайового проводу, редактор газети &laquo;Чин&raquo; Степан Пап-&laquo;Пугач</span></p>

<p><span">Найбільш резонансною акцією закарпатського підпілля </span><span">було</span><span"> вивішування на Замковій горі в Хусті замість угорського триколору синьо-жовтого прапора і встановлення меморіального хреста у пам'ять про загиблих карпатських січовиків на Красному полі поблизу с. Велика Копаня з написом &laquo;Борцям за волю України!&raquo;. Після цього угорська жандармерія та контррозвідка викрили й інтернували учасників цієї акції і взяли під нагляд увесь рух.</span></p>
<p>&nbsp;</p>
<p><span">Протягом першої половини 1942 року відбулися арешти й обшуки у членів ОУН(б), під час яких вилучили: 19 пістолетів, 3 гранати, 4 рушниці, 300 набоїв, топографічні карти, літературу, пресу, листівки, друкарські машинки та гроші.</span></p>

<img src="https://raw.githubusercontent.com/texty/upa_map/main/img/zakar3.jpg">
<p class="c1"><span class="photo-descr">Закарпатський крайовий референт юнацтва Михайло Орос-&laquo;Хміль</span></p>


<p><span">У липні 1942 року на трьох процесах угорського військового трибуналу у Ковнерівському палаці поблизу Мукачева (16</span><span">&mdash;</span><span">17 липня </span><span">&mdash;</span><span"> головний процес, 22 липня </span><span">&mdash;</span><span"> малий та 24 липня </span><span">&mdash;</span><span"> додатковий) більшість учасників крайової ОУН (163 осіб) було засуджено за &laquo;державну зраду&raquo; до різних термінів ув&rsquo;язнення. Так крайовий провід на Закарпатті було розгромлено, і він не діяв до осені 1944 року, коли після вигнання мадярських окупантів регіон було приєднано до Радянської України.</span></p>
<p>&nbsp;</p>
<p><span">Більшість підпільників ОУН, засуджених на Ковнерівському процесі була амністована регентом Угорщини Міклошем Хорті в день його народження </span><span">&mdash;</span><span"> 5 грудня 1942 року. У червні </span><span">&mdash;</span><span"> серпні 1943 року їх скерували на &laquo;перевиховання&raquo; у спортивно-оздоровчий табір Сентендре поблизу Будапешта, після чого угорська влада дозволила їм повернутися до навчання. 22 березня 1944 року з угорських таборів і тюрем вийшли за амністією й члени крайового проводу ОУН на Закарпатті Андрій Цуга, Дмитро Бандусяк, Михайло Габовда, Михайло Орос та інші.&nbsp;</span></p>
<p>&nbsp;</p>
<p><span">Саме Дмитро Бандусяк-&laquo;Лопата&raquo; відновить і очолить боротьбу підпілля ОУН(б) Закарпатської округи проти комуністичного режиму.&nbsp;</span></p>
<p><br /><br /></p>