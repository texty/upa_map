<p><strong>&shy;&shy;&shy;Миколаївський обласний провід</strong></p>
<p><strong>Провідник: </strong><span">Дем&rsquo;ян Мацилінський (вересень &ndash; жовтень 1941); &laquo;Директор&raquo; (&laquo;Остап Яворський&raquo;) (1941 &ndash; 9 березня 1944).</span></p>
<p><strong>Референт СБ:</strong><span"> &laquo;Роман&raquo; (він же &laquo;Юхим&raquo;). Заступник референта СБ: Іван Ковалевський &ndash; &laquo;Андрій&raquo;.</span></p>
<p><strong>Референт пропаганди:</strong><span"> Григорій Кононов &ndash; &laquo;Михайло&raquo; (&laquo;Ігор&raquo;, &laquo;Олег&raquo;).</span></p>
<p><strong>Референт з інформації:</strong><span"> Павло Бойко &ndash; &laquo;Олесь&raquo;.&nbsp;</span></p>
<p><strong>Господарчо-фінансовий референт: </strong><span">Любомир Аліман &ndash; &laquo;Віктор&raquo;.</span></p>
<p><strong>Провідниця жіноцтва:</strong><span"> Марія Рибальченко &ndash; &laquo;Ольга&raquo; (&laquo;Віра&raquo;).</span></p>
<p><strong>Керівник технічного відділу</strong> <strong>(підробка документів, друкарське приладдя):</strong><span"> &laquo;Тиміш&raquo; (&laquo;Тихіш&raquo;).</span></p>
<p><span">До Миколаєва підгрупа Дем&rsquo;яна Мацилінського Південної похідної групи ОУН(б) прибула 1 вересня 1941 року. Одна частина членів групи влаштувалася в установи самоврядування і поліції, інша жила нелегально. Мацилінський став працювати начальником стройової частини української поліції. Кінець вересня &mdash; початок жовтня 1941 року &ndash; проводяться перші підпільні збори прихильників ОУН. Обласний провід збирався в історичному музеї за сприяння члена ОУН, колишнього декана факультету української мови Миколаївського педінституту Віри Дорохольської, яка працювала в міській управі. Обласний провідник &laquo;Яворський&raquo; мешкав поруч із музеєм (на розі Потьомкінської та Чернігівської вулиць).</span></p>
<p><span">У Миколаєві бандерівці співпрацювали з мельниківцями, які теж прибули до Миколаєва й зайняли посади в міській адміністрації. На пропозицію голови міської управи мельниківця Ореста Масикевича бандерівка В. Дорохольська очолила комітет допомоги, який опікувався військовополоненими, інвалідами, дітьми з незаможних родин. Завдяки її клопотанням багатьох полонених звільняли.</span></p>
<p><span">Мережа підпілля Миколаївської обл. склалася до березня-квітня 1942 року й налічувала&nbsp; 5 округ: Миколаївську, Новоодеську, Вознесенську, Херсонську та Великоолександрівську. Прикриттям для херсонської ОУН стали дозволені німцями загони самооборони, якою командував оунівець Петро Цица‑&laquo;Конрад&raquo;. Другою групою оунівців, які працювали в міській адміністрації, керував заступник голови міської управи Д. Гриць. Збори громадян, організовані націоналістами, відвідало до 2000 містян. Усією Херсонською округою керував Богдан Бандера &ndash; &laquo;Богдан&raquo;, брат Провідника ОУН Степана Бандери.&nbsp;</span></p>

<img src="https://raw.githubusercontent.com/texty/upa_map/main/img/mykolaiv1.jpg">
<p class="c1"><span class="photo-descr">Богдан Бандера - "Богдан" &ndash;&nbsp; учасник похідної групи, провідник Херсонської округи (1941&ndash; 1943), провідник Баштанського р-ну Миколаївської області (1944).</span></p>

<p><span">У листопаді 1942 року обласний провідник ОУН(б) &laquo;Яворський&raquo; створив міський провід Миколаєва: провідник &laquo;Іван&raquo; (&laquo;Микола&raquo;), заступник &ndash;&nbsp; Юхим Буженко‑&laquo;Вишня&raquo;, референт роботи з робітництвом &ndash; Микола Демченко, референт пропаганди Денис Антонович-&laquo;Довбня&raquo;, референт з друку &ndash; Леонід Кузнецов, фінансово-господарчий референт &ndash; Олександр Бондаренко.</span></p>
<p><span">У жовтні 1941 року на Миколаївщині окупанти почали арешти націоналістів обох організацій. Спершу &ndash; агітаторів ОУН у сільській місцевості. У Миколаєві &ndash; чотирьох бандерівців, які служили в частинах охорони порядку міської управи і займалися антинімецькою діяльністю, а також 5-х мельниківців. Далі протягом першої половини жовтня за ґрати потрапило 16 членів ОУН(б). Дем&rsquo;яна Мацилінського повісили, трьох інших націоналістів публічно розстріляли. Основний удар нацистські спецслужби завдали протягом грудня 1941 &ndash; лютого 1942 року по Миколаєву, Баштанському, Березнегуватському і Вознесенському р-нах області. Частина оунівців виїхала в Західну Україну, решта перейшли на нелегальний стан. Для цього підпілля організувало близько 30 явочних квартир по Миколаєву та районах області.</span></p>

<img src="https://raw.githubusercontent.com/texty/upa_map/main/img/mykolaiv3.jpg">
<p class="c1"><span class="photo-descr">Структура мережі ОУН у Миколаївській області за часів німецької окупації 1941-1944 років, складена НКДБ.</span></p>

<p><span">До 23 грудня 1941 року в межах Миколаївської округи СД схопило ще 10 людей за підозрою в належності до ОУН. До середини січня 1942 р. нацисти розгромили обидві оунівські групи в Херсоні. Ще дві хвилі арештів учасників націоналістичного підпілля Херсонщини відбулися в серпні та листопаді 1942 року.</span></p>

<img src="https://raw.githubusercontent.com/texty/upa_map/main/img/mykolaiv2.jpg">
<p class="c1"><span class="photo-descr">Петро Цица - "Конрад" &ndash; учасник похідної групи, керівник групи ОУН в Херсоні (1941).</span></p>

<p><span">Восени 1943 року з Донбасу, де наступала Червона армія, до Миколаєва прибули оунівці Іван Ковалевський &ndash; &laquo;Андрій&raquo;, &laquo;Роман&raquo; (він же &laquo;Юхим&raquo;), Павло Бойко &ndash; &laquo;Олесь&raquo;, які ввійшли в обласний провід: &laquo;Роман&raquo; &ndash; як референт СБ, &laquo;Андрій&raquo; &ndash; як заступник референта СБ, &laquo;Олесь&raquo; &ndash; як референт з інформації.</span></p>
<p><span">Основною діяльністю миколаївської ОУН були: залучення нових членів, розбудова організації, пропаганда ідеї незалежності України. Окрім того &ndash; зрив вивозу молоді на примусові роботи до Німеччини. Найуспішніша акція відбулася 3 серпня 1943 року члени ОУН визволили з потяга 30 осіб на залізничному вокзалі Миколаєва.</span></p>
<p><span">&laquo;У період легального існування за німців ОУН провела велику організаційну роботу з вербування членів до ОУН і зуміла захопити у свої руки все місцеве самоврядування, в якому відповідальні посади були зайняті націоналістами. Водночас ОУН широко проводила пропагандистську роботу серед населення, займаючись розповсюдженням листівок і літератури ОУН, проведенням зборів з націоналістичними доповідями&raquo;, &ndash; доповідали органи НКДБ в 1945 року.</span></p>
<p><span">Бойовою роботою підпілля ОУН не займалося цілеспрямовано, але в разі потреби оунівці застосовували зброю: для звільнення з ув&rsquo;язнення членів організації, для оборони під час облав і арештів тощо. За роки окупації референтура СБ ліквідувала 18 агентів СД, СС та інших окупаційних органів. Вознесенський окружний провід мав окремий відділ для підготовки членів підпілля до відправки в УПА.</span></p>
<p><span">5 січня 1944 року на вул. Херсонській Миколаєва, відбиваючись від нацистських агентів, загинув провідник Вознесенської округи Олександр Сало &ndash; &laquo;Ворон&raquo; (&laquo;Олександр&raquo;). У перестрілці з працівниками СД на конспіративній квартирі на вул. Херсонській, 2 був убитий 3 березня 1944 року керівник технічного відділу обласного проводу &laquo;Тиміш&raquo;. Провідниця жіноцтва Марія Рибальченко &ndash; &laquo;Ольга&raquo; (&laquo;Віра&raquo;), яку заарештували 25 січня 1944 року, в полоні покінчила самогубством, перерізавши вени.</span></p>
<p><span">9 березня 1944 р. під час спроби арешту СД за доносом їх агента &ldquo;Бойка&rdquo; в лавах ОУН біля парку ім. Петровського (нині &ndash; Народний сад) були застрелені обласний провідник &laquo;Директор&raquo; (&ldquo;Добуш&rdquo;), референт СБ &laquo;Роман&raquo; та міський провідник &laquo;Іван&raquo;, які зібралися на нараду. Членів міського проводу Антоновича, Кузнецова і Демченка схопили німецькі каральні органи.</span></p>
<p><span">Після німецьких репресій початку 1944 року (незадовго до відступу німецьких військ) мережа ОУН у Миколаєві фактично припинила існування.&nbsp;</span></p>

<img src="https://raw.githubusercontent.com/texty/upa_map/main/img/mykolaiv4.jpg">
<p class="c1"><span class="photo-descr">хема організації оунівського підпілля в Миколаївській області в 1941&ndash;1946 роках, складена НКДБ.</span></p>

<p><span">Усього, за даними істориків Є. Горбурова і М. Шитюк, відомо про щонайменше 430 учасників національно-визвольної боротьби на Миколаївщині в лавах ОУН. Їх доля склалася дуже по-різному: когось убили нацисти під час арештів, хтось загинув в ув&rsquo;язненні, частину вивезли на примусові роботи до Третього Райху або до Румунії, інші потрапили в нацистські концтабори СС. Дехто з тих, хто після звільнення повернувся на Батьківщину, опинився в таборах ГУЛАГу. Чимало учасників підпілля ОУН були мобілізовані до Червоної армії й гинули на радянсько-німецькому фронті. А дехто &ndash; лишився організовувати антирадянське підпілля.</span></p>