<p><strong>Сумський обласний провід</strong></p>
<p><strong>&nbsp;Провідник:</strong><span> Василь Загайкало&ndash;&laquo;Зелений&raquo; (1941), Андрій Шукатка‑&laquo;Гліб&raquo; (січень </span><span>&mdash;</span><span> 7 жовтня 1942)</span></p>
<p><span>&nbsp;</span><span>Перші спроби організувати підпілля ОУН(б) в Сумах проводив член похідних груп Василь Загайкало‑&laquo;Зелений&raquo; в 1941 році. Про його успіхи немає інформації, але, можливо, від нього і його колег отримував націоналістичну літературу житель Сум директор гімназії Семен Сапун.</span></p>

<img src="https://raw.githubusercontent.com/texty/upa_map/main/img/sumy1.jpg">
<p class="c1"><span class="photo-descr">Перший обласний провідник ОУН Василь Загайкало</span></p>



<p><span>Ідею створення підпілля ОУН в Сумах Сапун виношував вже у листопаді 1941 року. У січні 1942 року Провід ОУН відрядив провідника Дрогобицької обл. Андрія Шукатку‑&laquo;Гліба&raquo; в Суми, де той очолив обласний провід. У склад проподу ввійшли: галичанин Чайка, Семен Сапун (заступник &laquo;Гліба&raquo;) і залучені ним Григорій Сергієнко, Віктор Власенко, Гнат Лозенко, Микита Тарасенко, Пилип Швачко.</span></p>


<img src="https://raw.githubusercontent.com/texty/upa_map/main/img/sumy2.jpg">
<p class="c1"><span class="photo-descr">Провідник ОУН Сумської області Андрій Шукатка — "Гліб"</span></p>

<p><span>Більшість із них працювали викладачами й використовували цю можливість для пропаганди націоналістичних ідей. Наприклад, в гімназії, директором якої був Сапун, почали викладати історію і географію України, українознавство, щоправда невдовзі ці предмети заборонила німецька комендатура.</span></p>

<img src="https://raw.githubusercontent.com/texty/upa_map/main/img/sumy3.jpg">
<p class="c1"><span class="photo-descr">Один з організаторів підпілля в Сумах, заступник обласного провідника Семен Сапун</span></p>

<p><span>Провідник Андрій Шукатка‑&laquo;Гліб&raquo; часто виїжджали в райони, щоб закладати там осередки ОУН. Схема вербування нових членів організації здійснювалася так: спершу створювали осередок &laquo;Просвіти&raquo;, а з її членів відбирали підходящих до підпільної боротьби. Їх знайомили з представниками &laquo;центру ОУН&raquo; &mdash; імовірно, провідниками різного рівня.</span></p>
<p><span>Так викристалізувалася мережа, що складалася з Краснопільської (</span><span>Краснопільський Лебединський, Миропільський, Білопільский, Улянівський р-ни м.Ворожба та ін.</span><span>), Роменської (</span><span>Глинський, Талалаївський, Роменський, Недригайлівський, Липово-Долинський р-ни</span><span>) і Конотопської (</span><span>Конотопський, Кролевецький і Дубов`язівський р-ни</span><span>) округ.</span></p>
<p><span>Коли нацисти розгадали схему використання &laquo;Просвіти&raquo; націоналістами, вони заборонили діяльність цієї організації.</span></p>
<p><span>У серпні 1942 року Сумський обласний провід отримав директиву про активізацію антинацистської боротьби. Відтоді Лебединський окружний провід займався накопиченням зброї, Конотопський </span><span>&mdash; </span><span>налагодив випуск підпільної газети і планував організувати виробництво зброї і боєприпасів.&nbsp;</span></p>
<p><span>З повідомлення радянського агента Дзендзеловського, який під прикриттям працював в СД:</span></p>
<p><span>&nbsp;</span><span>&laquo;Українські націоналісти зараз проводять шалену роботу серед українського народу на збройну боротьбу не лише з більшовиками, а і Німеччиною, під гаслом &laquo;за вільну соборну Україну&raquo;. Це видно із того:</span></p>
<ol>
<li><span> Що націоналісти зараз насичують всі державні організації націоналістами, а також транспортні засоби.</span></li>
<li><span> Надіслано багато націоналістів і надсилаються на заводи і фабрики в Німеччину, для того щоб при збройній боротьбі з Німецькою армією негайно зруйнувати заводи військового значення, транспорт та створити повну дезорганізацію всередині країни&raquo;.&nbsp;</span></li>
</ol>
<p><span>Нарощення націоналістами сил для боротьби з Німеччиною перервав донос. Радянський агент і одночасно начальник поліції в Краснопіллі Семен Блюменштейн-Барановський передав інформацію про бандерівську організацію в СД. 7 жовтня 1942 року нацисти заарештували в Сумах більшу частину провідників, включно з Шукаткою і Сапуном. Слідство тривало до лютого 1943 року. 20 лютого бандерівців розстріляли, а їхні тіла спалили на території в&rsquo;язниці. Серед страчених був і колишній обласний провідник Полтавщини, який після втечі з в&rsquo;язниці був відряджений у сумське підпілля, Василь Яворів - &ldquo;Бойко&rdquo;, колишня референт жінок у Вінницькому обласному проводі Євгенія Петерзіль.</span></p>


<img src="https://raw.githubusercontent.com/texty/upa_map/main/img/sumy4.jpg">
<p class="c1"><span class="photo-descr">Меморіальна дошка членам Сумського обласного проводу, знищеним нацистами, в Сумах</span></p>

<p><span>&nbsp;Так мережа ОУН(б) в Сумській обл. була розгромлена німецькими спецслужбами. Тих, хто уник німецьких репресій, добили радянські каральні органи: до 3 лютого 1944 року держбезпека заарештувала 280 учасників підпілля ОУН на території Сумщини.</span></p>