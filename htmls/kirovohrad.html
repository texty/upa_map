<p><strong>Кіровоградський обласний провід</strong></p>
<p><strong>Провідник:</strong><span style="font-weight: 400;">&nbsp; Маріян Мартин‑&laquo;Андрій&raquo; (&laquo;Остап&raquo;) (серпень 1941 &ndash; ?), Іван Данчура (? &ndash; серпень 1942), Осип Безпалько‑&laquo;Остап&raquo; (1942&ndash;1944).</span></p>
<p><span style="font-weight: 400;">Мережа ОУН(б) Кіровоградської обл. почала формуватися в серпні 1941 р., коли в регіон прибули члени похідних груп. Процесом керував перший обласний провідник Маріян. Мартин‑&laquo;Андрій&raquo;. Емісари ОУН вели націоналістичну агітацію через легальні газети (обласну &laquo;Український голос&raquo;, районні &ndash; &laquo;Українець&raquo;, &laquo;Українська думка&raquo;), на міській конференції вчителів у Кіровограді ініціювали відкриття українських шкіл з патріотичним вихованням учнів, заснували осередки &laquo;Просвіти&raquo; в районах.</span></p>
<p><span style="font-weight: 400;">Їхніми зусиллями постали два окружні проводи: Олександрійський (провідники: Василь Юрків, Ярослав Ференц‑&laquo;Черниж&raquo;, Катерина Константінова) і Олександрівський (провідники: &laquo;Тарас&raquo;, &laquo;Микола&raquo;). Кіровоградський, Єлисаветградківський, Великовисківський, Новоукраїнський, Піщанобрідський, Ровенський і Новопразький р-н підпорядковувалися обласному проводові напряму.</span></p>

<img src="https://raw.githubusercontent.com/texty/upa_map/main/img/kirov2.jpg">
<p class="c1"><span class="photo-descr">Схема структури підпілля ОУН в Кіровоградській області, складена НКДБ.</span></p>

<p><span style="font-weight: 400;">Після нетривалого періоду легальної діяльності ОУН, німецькі окупанти почали переслідувати її активістів. Протягом 1-12 вересня 1941 р. нацисти заарештували близько 20 працівників редакції газети &laquo;Український голос&raquo; у Кіровограді (в 1942 р. газету перейменували). Також одними з перших жертв арештів стали члени похідних груп Пасічняк і Городецький. На кінець 1941 р. в кіровоградській тюрмі СД сиділи: 40 євреїв, 21 член комуністичної партії і 5 українських націоналістів.</span></p>
<p><span style="font-weight: 400;">Масові репресії німецьких спецслужб проти оунівців прокотилися Кіровоградщиною влітку та грудні 1942 р. В останньому випадку арешти були пов&rsquo;язані з забороною окупаційною владою &laquo;Просвіти&raquo;, яка була прикриттям для нелегальної&nbsp; діяльності ОУН(б). 9 грудня поліція заарештувала Олександрійського окружного провідника Я. Ференца (засланий до концтаборів Бухенвальд, Міттельбау-Дора і Равенсбрюк). У серпні 1942 р. за ґрати СД потрапив чинний обласний провідник Іван Данчура.</span></p>
<p><span style="font-weight: 400;">Німецькими політв&rsquo;язнями також були: Олександрівський окружний провідник Григорій Закревський, Чигиринський районний провідник Олександр Костенко (серпень 1942),&nbsp; Олександрійські районні провідники Василь Юрко (у січні 1943 р. заарештований і розстріляний), Лінник (вивезений до Німеччини в 1943).</span></p>
<p><span style="font-weight: 400;">Після розгрому підпілля мережею ОУН в області деякий час керував Олександрійський окружний провід ОУН.</span></p>
<p><span style="font-weight: 400;">Зі свідчень крайового провідника ПівдСУЗ В. Кука‑&laquo;Леміша&raquo; відомо про групу з 3-4 оунівців, яких у 1942 р. відрядили в ліси Холодного Яру (Чигиринський р-н Кіровоградської обл.) для організації повстанського загону. Групу викрив колишній учасник повстанської боротьби в Холодному Яру в 1919&mdash;1921 рр. Юрій Горліс-Горський, який був агентом Особливого штабу &laquo;Росія&raquo; в складі німецького Абверу. Усіх підпільників розстріляли в Кіровограді.</span></p>
<p><span style="font-weight: 400;">У кінці 1943 р. обласний провідник Осип Безпалко-&laquo;Остап&raquo; і прибулі з Дніпропетровська члени крайового проводу ПівдСУЗ Петро Дужий‑&laquo;Арсен&raquo; і Ярослав Петречко‑&laquo;Граб&raquo; організовували загони УПА в Холодному Яру зі складу оунівців, які організовано прибули з Дніпропетровської області. Аналогічну роботу проводив у Чорному лісі військовий референт КП ПівдСУЗ Михайло Медвідь‑&laquo;Карпович&raquo;.</span></p>

<img src="https://raw.githubusercontent.com/texty/upa_map/main/img/kirov1.jpg">
<p class="c1"><span class="photo-descr">Осип Безпалко - “Андрій”, “Задорожний”, “Іван Петрович”, “Іванів”, “Лісовий”, “Максим”, “Остап”) — провідник ОУН Кіровоградської обл. (1942—1943), організатор відділів УПА в Холодному Яру і в Уманській окрузі.</span></p>

<p><span style="font-weight: 400;">З грудня 1943 р. колишній Дніпропетровський обласний провідник Іван Лисенко‑&laquo;Байда&raquo; (&laquo;Тарасевич&raquo;, &laquo;Микола&raquo;) займався формуванням загону УПА під командуванням Андрія Шеремети‑&laquo;Снігового&raquo; (&laquo;Сталевого&raquo;) в Підвисоцькому р-ні Кіровоградської обл. і Голованіському, Грушківському р-нах Одеської обл., які він очолював. У січні 1944 р. загін поділили на дві частини: першу &laquo;Сніговий&raquo; повів на захід, а друга діяла в Голованіському і Грушківському р-нах до лютого, коли обласний провідник &laquo;Остап&raquo; скерував на захід і її.</span></p>

<img src="https://raw.githubusercontent.com/texty/upa_map/main/img/kirov3.jpg">
<p class="c1"><span class="photo-descr">Некролог на Кіровоградського обласного провідника (1942—1943) Осипа Безпалка</span></p>

<p><span style="font-weight: 400;">З доповіді начальника 4-го Управління НКДБ УРСР Сидорова від 7 лютого 1944 р.:&nbsp;</span></p>
<p><span style="font-weight: 400;">&laquo;</span><span style="font-weight: 400;">У лісах Олександрівського, Кам 'янського і Чигиринського р-нів Кіровоградської обл. діяли невеликі бандгрупи, озброєні гвинтівками і автоматами, а в окремих випадках-ручними і навіть станковими кулеметами. У лісах Холодного Яру, що розташовуються 15 км на північ від райцентру Кам'янка-Шевченківська Кіровоградської обл., оперувала бандгрупа на чолі з якимось &ldquo;Залізняком&rdquo;. Імовірно, що це банда того &ldquo;Залізняка&rdquo;, про якого нам свого часу повідомляв &ldquo;Орел&rdquo;. У Грушівських лісах Кіровоградської обл. діяла банда УПА на чолі з колишнім начальником районної поліції Кіровоградської обл. Філоненком, озброєна гвинтівками, автоматами і кулеметами... Малі бандгрупи по 15&mdash;30 чол. кожна, озброєні гвинтівками й автоматами, діяли у Кримчанських і Розумовських лісах Кіровоградської обл.</span><span style="font-weight: 400;">&raquo;</span><span style="font-weight: 400;">.</span></p>
<p><span style="font-weight: 400;">Згідно з даними НКДБ, на території області після повернення радянської влади впродовж 1944-1945 рр. було заарештовано 1063 особи за підозрою в належності до ОУН.</span></p>