<p><strong>Перемиський обласний провід ОУН</strong></p>
<p><strong>Провідники:</strong><span"> &laquo;Роман&raquo; (1941 &ndash; 1942), Степан Левицький-&laquo;Сокіл&raquo; (кінець 1942 &ndash; квітень 1943), Василь Галаса-&laquo;Орлан&raquo; (травень 1943 &ndash; 1945)</span></p>

<img src="https://raw.githubusercontent.com/texty/upa_map/main/img/peremyshl1.jpg">
<p class="c1"><span class="photo-descr">Василь Галаса-&laquo;Зенон</span></p>

<p><strong>Референт СБ:</strong><span"> Доротей Юрчак-&laquo;Дубовий&raquo; (1941 &ndash; 1942), &laquo;Соловей&raquo; (червень 1942 &ndash; 1943), Микола Дутко-&laquo;Стефанівський&raquo; (1943 &ndash; червень 1944), секретарка Марія Савчин-&laquo;Марічка&raquo; (1943 &ndash; 1944)</span></p>

<img src="https://raw.githubusercontent.com/texty/upa_map/main/img/peremyshl2.jpg">
<p class="c1"><span class="photo-descr">Секретарка обласного референта СБ Марія Савчин-&laquo;Марічка</span></p>

<p><strong>Військовий референт:</strong><span"> Яків Чорній-&laquo;Куля&raquo; (1943 &ndash; 1944).</span></p>

<img src="https://raw.githubusercontent.com/texty/upa_map/main/img/peremyshl3.jpg">
<p class="c1"><span class="photo-descr">Яків Чорній-&laquo;Куля</span></p>

<p><span">Референт СБ Крайового проводу &laquo;Галичина&raquo; Григорій Пришляк-&laquo;Мікуши&raquo; свідчив про розбудову мережі СБ на Перемишльщині: &laquo;У червні 1942 р. я також виїжджав для перевірки роботи Перемишльського окружного референта СБ. На місці я познайомився з роботою двох повітових референтів СБ і проінструктував їх стосовно подальшої роботи&hellip; Після перевірки роботи референта СБ &laquo;Соловей&raquo; в м.&nbsp;Калуш, я домовився про перевід його на посаду обласного референта СБ в Перемишль та підібрав на його місце іншу кандидатуру&raquo; </span><em><span">(ГДА СБУ. Ф. 5. Спр. 50970. Т. 1. Арк. 30).</span></em></p>
<p><span">Свідчення Василя Галаси-&laquo;Орлана&raquo;: &laquo;У травні 1943 року для активізації підпілля ОУН мене перевели на територію Польщі та призначили керівником Перемишльського обласного проводу ОУН, який об&rsquo;єднував Перемишльський, Бірчанський, Ліський, Сяноцький, Білогородський, Горлицький, Ясловський, Коросновський, Ярославський та Білограйський повіти&raquo;</span><em><span"> (ГДА СБУ. Ф. 6. Спр. 74914. Арк. 42-43).</span></em><span">&nbsp;</span></p>
<p><span">Командир УПА-Захід Олександр Луцький-&laquo;Богун&raquo; свідчив: &laquo;На території &laquo;Галицького&raquo; Крайового проводу ОУН діяв ще Перемишльський обласний провід ОУН, але з його керівництва мені відомі лише:</span></p>

<p><span">&laquo;Зенон&raquo; &ndash; керівник Перемишльського обласного проводу ОУН. Про &laquo;Зенона&raquo; мені нічого не відомо, бачив його лише один раз влітку 1944 року на нараді стосовно формування УНС, але згодом жодного зв&rsquo;язку з ним не мав, оскільки УНС на теренах Перемишльського обласного проводу ОУН, фактично не існувала.</span></p>
<p><span">&nbsp;Павлик Володимир-&laquo;Ірка&raquo;, військовий референт Перемишльського обласного проводу ОУН і командир УПА на території Перемишльщини. Однак, через те, що там УПА відсутня, фактично він виконував функції військового референта. Про Павлика мені відомо, що він родом з Перемишльщини, приймав участь в націоналістичному легіоні 1939 р., згодом працював у німецькій воєнізованій охороні. Упродовж 1941 &ndash; 1942 рр. перебував в легіоні імені Є.&nbsp;Коновальця як командир роти, має військове звання німецького капітана. Після повернення з легіону жив вдома та ніде не працював. Однак весною 1944 р. &laquo;Шелест&raquo; мені розповідав, що встановив зв'язок з Павликом і той дав згоду працювати військовим референтом Перемишльського обласного проводу ОУН.&nbsp; Останній раз я його бачив влітку 1943 року у Львові. В розмові зі мною він заявив, що працювати в ОУН та УПА наміру не має.</span></p>
<p><span">&laquo;Змій&raquo; &ndash; шеф штабу Перемишльської військової округи УПА. &laquo;Змія&raquo; я взагалі не бачив. Про нього лише чув від &laquo;Зенона&raquo;, який розповідав, що раніше &laquo;Змій&raquo; був військовим референтом обласного проводу. Однак військовою референтурою майже не керував, а працював в українській поліції </span><em><span">(ГДА СБУ. Ф. 5. Спр. 67418. Т. 2. Арк. 74-75)</span></em><span">.</span></p>
