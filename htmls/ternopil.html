<p><strong>Тернопільський обласний провід</strong></p>
<p><strong>Провідники: </strong><span>Юліан Гуляк-&laquo;Рен&raquo; (кінець 1941 &ndash; січень 1942), Іван Шанайда-&laquo;Нестор&raquo; (січень 1942 &ndash; 1945)</span></p>

<img src="https://raw.githubusercontent.com/texty/upa_map/main/img/ternopil1.jpg">
<p class="c1"><span class="photo-descr">Обласний провідник Юліан Гуляк-&laquo;Рен</span></p>

<p><strong>Військовий референт:</strong><span> Василь Івахів-&laquo;Рос&raquo; (осінь 1941 &ndash; початок 1942), Володимир Росоловський-&laquo;Чубенко&raquo; (1942 &ndash; грудень 1943)</span></p>


<img src="https://raw.githubusercontent.com/texty/upa_map/main/img/ternopil2.jpg">
<p class="c1"><span class="photo-descr">Обласний військовий референт Василь Івахів-&laquo;Рос</span></p>

<p><strong>Організаційний референт:</strong><span> Василь Бей-&laquo;Бескид&raquo; (1942 &ndash; 1943), Іван Прокопишин-&laquo;Бурлан&raquo; (1943 &ndash; 1944)</span><span><br /><br /></span></p>


<img src="https://raw.githubusercontent.com/texty/upa_map/main/img/ternopil3.jpg">
<p class="c1"><span class="photo-descr">Василь Бей-&laquo;Бескид</span></p>

<img src="https://raw.githubusercontent.com/texty/upa_map/main/img/ternopil4.jpg">
<p class="c1"><span class="photo-descr">Іван Прокопишин-&laquo;Бурлан</span></p>

<p><strong>Референти СБ:</strong><span> Іван Лисишин-&laquo;Максим&raquo; (1941 &ndash; лютий 1945), заступник референта Дмитро Гавришків-&laquo;Гар&raquo; (початок 1943 &ndash; липень 1944)</span></p>

<img src="https://raw.githubusercontent.com/texty/upa_map/main/img/ternopil5.jpg">
<p class="c1"><span class="photo-descr">Дмитро Гавришків-&laquo;Гар</span></p>

<p><strong>Командир диверсійно-терористичної боївки:</strong><span> Володимир Андрухів-&laquo;Тур&raquo; (1943)</span></p>
<p>&nbsp;</p>
<p><strong>Шеф військової розвідки:</strong><span> Іван Яцишин-&laquo;Гордієнко&raquo; (1942 &ndash; 1943)</span></p>

<img src="https://raw.githubusercontent.com/texty/upa_map/main/img/ternopil6.jpg">
<p class="c1"><span class="photo-descr">Іван Яцишин-&laquo;Гордієнко</span></p>

<p><strong>Референт &laquo;Юнацтва&raquo;:</strong><span> &laquo;Володимир&raquo; (1941), Степан Слободян-&laquo;Клим&raquo; (1942 &ndash; 1944)</span></p>
<p><strong>Господарчий референт:</strong><span> Олександр Вальчик-&laquo;Ізидор&raquo; (1940 &ndash; 1943), Цяпута-&laquo;Юрко&raquo; (1943 &ndash; 1944)</span></p>
<p><strong>Референт пропаганди:</strong><span> &laquo;Черкаський&raquo; (1943 &ndash; лютий 1942)</span></p>
<p>&nbsp;</p>
<p><span>Про перші дні німецької окупації Тернополя свідчив Василь Охримович-&laquo;Давид&raquo;: &laquo;Центральним проводом ОУН я був направлений до Тернополя, де створив з українських націоналістів та очолив обласне управління, захопивши таким чином місцеву владу на Тернопільщині. Однак наші дії завершилися невдачею, німці не хотіли визнавати на окупованих ними теренах жодної місцевої влади. Тому мені, щоб уникнути арешту, довелося переховуватися. Надалі я приймав активну участь в діяльності ОУН&hellip; Наприкінці 1941 року я приймав участь в організації Крайового проводу ОУН &laquo;Галичина&raquo;. Після цього заступником провідника ОУН Лебедем Миколою був призначений навчально-виховним референтом цього ж проводу&hellip;&raquo; </span><em><span>(ГДА СБУ. Ф. 5. Спр. 445. Арк. 118).</span></em></p>
<p><span>Доволі лаконічну інформацію про цей період на Тернопільщині подають свідчення Григорія Голяша-&laquo;Бея&raquo;: &laquo;Коли прийшли німці і було проголошено &laquo;Самостійну Україну&raquo;, Крайовим провідником було призначено Степаняка (колишнього обласного провідника), який забрав мене з собою. У 1941 р. Степаняк виїхав до Львова, де очолив Крайовий провід &laquo;Галичина&raquo;. Я був відізваний з Тернопільщини та працював у нього зв&rsquo;язковим&hellip;&raquo; </span><em><span>(ГДА СБУ. Ф. 6. Спр. 75521. Арк. 18).</span></em></p>
<p><span>Свідчення референта СБ Крайового проводу &laquo;Галичина&raquo; Григорія Пришляка-&laquo;Мікуши&raquo;: &laquo;Повинен сказати, що на початку вересня [1941 р.], я кілька разів виїжджав до Тернополя для перевірки роботи проводу та організації СБ. Обласним провідником в той період був &laquo;Рен&raquo;, який пізніше перейшов в Крайовий провід. Референта СБ не було і робота з цього напрямку не проводилася. Перебуваючи в Тернополі, мені не вдалося підібрати референта, тому я доручив цю роботу обласному провіднику&hellip;</span></p>
<p><span>У травні 1942 р. референт СБ Тернопільського обласного проводу ОУН &laquo;Максим&raquo; організував курси для повітових референтів СБ і районних референтів СБ, які входили до Теребовлянського повіту. На них читалися лекції з розвідки та контррозвідки, техніки збору донесень і складання звітів. На курсах було близько 10 осіб названих вище співробітників СБ. Заняття на курсах тривали 5 днів. Після цього я приймав заліки. Псевдоніми та прізвища референтів СБ, які перебували на курсах я не пам&rsquo;ятаю, оскільки зустрічався з ними лише один раз. Супроводжував мене референт СБ Бережанського окружного проводу ОУН, його псевдоніму та імені я не пам&rsquo;ятаю. Прикмети: років 23, високого зросту, кремезний, блондин, працював вчителем в с.&nbsp;Шибалин Бережанського району. Після прийняття заліків від слухачів курсів, ми повинні були організувати перевірку їх вмінь на практиці. Однак здійснити цього не вдалося, оскільки німці провели в селі облаву і ми змушені були швидко роз&rsquo;їхатися&hellip;</span></p>
<p><span>У червні місяці [1942 р.] я виїжджав до Бережанського окружного проводу ОУН, де перевіряв роботу референта СБ, повітових референтів СБ і районних референтів СБ, які входили до Бережанського повіту&raquo; </span><em><span>(ГДА СБУ. Ф. 5. Спр. 50970. Т. 1. Арк. 25-26, 29-30).</span></em></p>
<p><span>Свідчення Василя Галаси-&laquo;Орлана&raquo;: &laquo;У вересні 1941 року, після арешту німцями &laquo;Олеся&raquo;, за вказівкою окружного провідника &laquo;Мака&raquo;, я очолив Тернопільський повітовий провід, а з січня 1942 року був заступником &laquo;Мака&raquo;, здавши справи повіту &laquo;Хуткому&raquo;. У червні 1942 року мене призначили провідником Чортківського окружного проводу ОУН, куди входили: Чортківський, Копичинський, Борщівський, Заліщицький та Бучацький повітові проводи ОУН. Чортківський окружний провід я очолював до січня 1943 року. Після цього був переведений на посаду заступника керівника Бережанського окружного проводу ОУН &laquo;Юрка&raquo; </span><em><span>(ГДА СБУ. Ф. 6. Спр. 74914. Арк. 42).</span></em><span>&nbsp;</span></p>
<p><span>Командир УПА-Захід Олександр Луцький-&laquo;Богун&raquo; свідчив про керівництво Тернопільського обласного проводу ОУН:&nbsp;</span></p>
<ol>
<li><span>&laquo;Нестор&raquo; &ndash; керівник Тернопільського обласного проводу ОУН. З &laquo;Нестором&raquo; я бачився всього два рази в 1943 році. По роботі з ним був зв&rsquo;язаний мало, тому про нього майже нічого не знаю. З розмов з ним я припускаю, що він має низьку освіту, звідки походить не знаю. Його прикмети: 33 роки, середнього зросту, волосся зачісує назад, кремезний, обличчя повне, енергійний.</span></li>
</ol>

<img src="https://raw.githubusercontent.com/texty/upa_map/main/img/ternopil7.jpg">
<p class="c1"><span class="photo-descr">Обласний провідник Іван Шанайда-&laquo;Нестор</span></p>

<ol>
<li><span>Очерет Данило &ndash; &laquo;Остап&raquo;, військовий референт Тернопільського обласного проводу ОУН та водночас командує УПА в Тернопільській військовій окрузі. &laquo;Остап&raquo; є вихідцем Золочівщини. В період 1939 &ndash; 1941 рр. перебував у Кракові та працював в таборі українських біженців. Упродовж 1941 &ndash; 1942 рр. знаходився в українському націоналістичному легіоні, а зі створенням УНС, був командиром куреня &laquo;Кривоніс&raquo;. Восени 1943 року він був назначений військовим референтом і командуючим УПА на Тернопільщині. Про подальшу його долю мені нічого не відомо. Його прикмети: біля 35 років, середнього зросту, блондин, худорлявий&raquo; </span><em><span>(ГДА СБУ. Ф. 5. Спр. 67418. Т. 2. Арк. 63-64)</span></em><span>.</span></li>
</ol>